---
title: minus5
layout: visitors
---
<article class="bg-wrap cf">

    <div class='sponsor-page'>
        <div class='info'>
            <h1>minus5</h1>
            <img src='/images/sponsors/page/minus5.png' alt='minus5' title='minus5' />
            Visit website: <a href='http://www.minus5.hr/' target='_blank'>www.minus5.hr</a>
        </div>

        <h2>About minus5</h2>
        <p>
            <strong>
                minus5 širi svoje timove programera i dizajnera
            </strong>
        </p>
        <p>
        Mi ne želimo raditi u nekim tvrtkama gdje ćemo biti n-ti programeri i dizajneri s listom zadataka i nimalo slobode u njihovom izvršavanju! Ne privlači nas ideja da nas na poslu od-osam-do-četiri stalno nadgledaju i da provlačimo karticu na dolasku i odlasku! Nismo ni ljubitelji pekara kao mjesta radnje tajmiranih stanki za ručak! Ne preferiramo dress code kao stil odijevanja!
        </p>

        <p>
        A ti? 
        </p>

        <p>
        Suočeni s takvim i sličnim radnim uvjetima za koje smo osjetili da koče našu kreativnost, odlučili smo otvoriti vlastitu tvrtku u kojoj je ono bitno u središtu djelovanja, ono što nas je privuklo ovom poslu – sloboda, inovativnost, izazovi. Od ideje smo prešli u djelo i stvorili minus5. 
        </p>

        <p>
        U minus5 smo svi povezani strašću prema tehnologiji i kreativnom stvaranju.  Vjerujemo u pretvaranje znatiželje u inovacije, a ideja u djela te u postojanje elegantnih i originalnih rješenja svakog problema. Nas petnaestak smo tim koji u opuštenoj atmosferi uz zadržavanje visoke razine profesionalnosti potiču i podupiru kreativnost, otvorenost i osobni razvoj svakog člana tima s ciljem stvaranja vrhunskih proizvoda.
        </p>

        <p>
        Takav odnos prema radu osigurao nam je izazovne projekte s vodećim tvrtkama u regiji poput SuperSporta i Hrvatskog Telekoma. Predanost detaljima i srčanost s kojom stvaramo softver pomaže našim klijentima da unaprijede ideje i pronađu najbolja rješenja zbog čega smo poznati kao kreativan i pouzdan partner. Isti pristup koristimo za rad na našim proizvodima poput Tesle, sustava za održavanje nastave na tabletima, kojeg koristi preko tisuću učenika i profesora u regiji.
        </p>

        <h2>minus5 is hiring</h2>
        <p>
            <strong>
                Koga tražimo?
            </strong>
        </p>
        <p>
        Tražimo ambiciozne i motivirane ljude koji će znati iskoristiti naše resurse za stvaranje prvoklasnih proizvoda, koji su timski igrači ali istovremeno i samostalni radnici. Ti si osoba za nas ako:

        <ul>
            <li>
            voliš suočavanje s izazovima i rješavanje problema,
            </li>
            <li>
            imaš svoj stav i znaš ga braniti,
            </li>
            <li>
            ne bojiš se novih znanja, štoviše žudiš za njima te
            </li>
            <li>
            želiš mijenjati stvari oko sebe.
            </li>
        </ul>
        </p>

        <p>
        <strong>
            Programerke i programere mobilnih (iOS i Android) i web aplikacija
        </strong>
        </p>

        <p>
        S ciljem da napravimo kvalitetan proizvod uglavnom koristimo "open source" tehnologije. S vremenom smo počeli koristiti mnoge jezike: Ruby, Javascript, C#, Objective-C, Java, Go, SQL; razne OS-ove: Linux, Mac OS, Windows, iOS i Android; te platforme: Rails, MongoDB, Redis...
        </p>

        <p>
        Znaš li dobro programirati u barem jednom jeziku, a gladan si daljnjeg znanja? Odlično, ti si materijal za nas! minus5 ti nudi edukaciju i daljnje usavršavanje u svim programskim jezicima i platformama.
        </p>

        <p>
        <strong>
            Dizajnerice i dizajnere
        </strong>
        </p>

        <p>
        Jesi li piksel-perfekcionist? Imaš li oko za detalje i žicu za stvaranje jednostavnog, a efektnog i originalnog dizajna? Tražimo nekoga tko će se usuditi raditi sučelja za široku upotrebu i stvarati posve novu priču za svaki proizvod kojeg razvijamo.
        </p>

        <p>
        Želiš li nam se pridružiti u malom, agilnom timu dizajnera u minus5, pošalji nam svoj portfolio i pokaži nam svoje vještine u Photoshopu i Illustratoru. 
        </p>

        <p>
        <strong>
            Što nudimo? 
        </strong>
        </p>
        <p>
        Osim kompetitivnog paketa naknade, nudimo razne beneficije. Naši zaposlenici rade na opremi po svom izboru, usavršavaju se na svjetskim konferencijama, koriste razne gadgete i nabavljaju literaturu po želji.  Osiguran im je besplatan ručak, a oko zajedničkog stola ne razgovaramo samo o profesiji. Zvuči primamljivo?
        </p>

        <p>
        Ako si se pronašla ili pronašao u gore navedenome, ako misliš da je to izazov po tvojoj mjeri, ako želiš raditi na složenim problemima i vidjeti rezultate svoga truda u svakodnevnoj upotrebi javi nam se na email <a href='mailto:posao@minus5.hr'>posao@minus5.hr</a> i reci nam zašto želiš postati dio naše obitelji. Za sve dodatne informacije te želiš li ispipati atmosferu i vidjeti jesmo li pravi fit jedno za drugo možeš dogovoriti posjet našem uredu na Karlovačkoj cesti 24.
        </p>
    </div>

</article>
